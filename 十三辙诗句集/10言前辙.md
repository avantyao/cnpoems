# 10. 言前辙

> an、ian、uan、üan

```
秦时明月汉时关，万里长征人未还。
但使龙城飞将在，不教胡马度阴山。
        -- 王昌龄 《横吹曲辞出塞一》
```

```
黄砂直上白云间，一片孤城万仞山。
羌笛何须怨杨柳，春风不度玉门关。
        -- 王之涣 《横吹曲辞出塞》
```

```
明月出天山，苍茫云海间。
长风几万里，吹度玉门关。
汉下白登道，胡窥青海湾。
由来征战地，不见有人还。
戍客望边色，思归多苦颜。
高楼当此夜，叹息未应闲。
        -- 李白 《横吹曲辞关山月》
```

```
锦瑟无端五十弦，一弦一柱思华年。
庄生晓梦迷蝴蝶，望帝春心托杜鹃。
沧海月明珠有泪，蓝田日暖玉生烟。
此情可待成追忆，只是当时已惘然。
        -- 李商隐 《锦瑟》
```

```
向晚意不适，驱车登古原。
夕阳无限好，只是近黄昏。
        -- 李商隐 《乐游原》
```

```
凄凉宝剑篇，羁泊欲穷年。
黄叶仍风雨，青楼自管弦。
新知遭薄俗，旧好隔良缘。
心断新丰酒，销愁斗几千。
        -- 李商隐 《风雨》
```

```
乘兴南游不戒严，九重谁省谏书函。
春风举国裁宫锦，半作障泥半作帆。
        -- 李商隐 《隋宫》
```

```
相见时难别亦难，东风无力百花残。
春蚕到死丝方尽，蜡炬成灰泪始干。
晓镜但愁云鬓改，夜吟应觉月光寒。
蓬山此去无多路，青鸟殷勤为探看。
        -- 李商隐 《无题》
```

```
客路青山外，行舟绿水前。
潮平两岸阔，风正一帆悬。
海日生残夜，江春入旧年。
乡书何处达，归雁洛阳边。
        -- 王湾 《次北固山下》
```

```
隐隐飞桥隔野烟，石矶西畔问渔船。
桃花尽日随流水，洞在清谿何处边。
        -- 张旭 《桃花谿》
```

```
寒山转苍翠，秋水日潺湲。
倚杖柴门外，临风听暮蝉。
渡头馀落日，墟里上孤烟。
复值接舆醉，狂歌五柳前。
        -- 王维 《辋川闲居赠裴秀才迪》
```

```
万壑树参天，千山响杜鹃。
山中一夜雨，树杪百重泉。
汉女输橦布，巴人讼芋田。
文翁翻教授，不敢倚先贤。
        -- 王维 《送梓州李使君》
```

```
渔舟逐水爱山春，两岸桃花夹去津。
坐看红树不知远，行尽青溪不见人。
山口潜行始隈隩，山开旷望旋平陆。
遥看一处攒云树，近入千家散花竹。
樵客初传汉姓名，居人未改秦衣服。
居人共住武陵源，还从物外起田园。
月明松下房栊静，日出云中鸡犬喧。
惊闻俗客争来集，竞引还家问都邑。
平明闾巷埽花开，薄暮渔樵乘水入。
初因避地去人间，及至成仙遂不还。
峡里谁知有人事，世中遥望空云山。
不疑灵境难闻见，尘心未尽思乡县。
出洞无论隔山水，辞家终拟长游衍。
自谓经过旧不迷，安知峰壑今来变。
当时只记入山深，青溪几曲到云林。
春来遍是桃花水，不辨仙源何处寻。
        -- 王维 《桃源行》
```

```
旅馆无良伴，凝情自悄然。
寒灯思旧事，断雁警愁眠。
远梦归侵晓，家书到隔年。
湘江好烟月，门系钓鱼船。
        -- 杜牧 《旅宿》
```

```
鸣筝金粟柱，素手玉房前。
欲得周郎顾，时时误拂弦。
        -- 李端 《听筝》
```

```
世乱同南去，时清独北还。
他乡生白发，旧国见青山。
晓月过残垒，繁星宿故关。
寒禽与衰草，处处伴愁颜。
        -- 司空曙 《贼平后送人北归》
```

```
故人江海别，几度隔山川。
乍见翻疑梦，相悲各问年。
孤灯寒照雨，湿竹暗浮烟。
更有明朝恨，离杯惜共传。
        -- 司空曙 《云阳馆与韩绅宿别》
```

```
泠泠七丝上，静听松风寒。
古调虽自爱，今人多不弹。
        -- 刘长卿 《听弹琴》
```

```
苍苍竹林寺，杳杳钟声晚。
荷笠带夕阳，青山独归远。
        -- 刘长卿 《送灵澈上人》
```

```
乡心新岁切，天畔独潸然。
老至居人下，春归在客先。
岭猿同旦暮，江柳共风烟。
已是长沙傅，从今又几年。
        -- 刘长卿 《新年作》
```

```
一路经行处，莓苔见履痕。
白云依静渚，春草闭闲门。
过雨看松色，随山到水源。
溪花与禅意，相对亦忘言。
        -- 刘长卿 《寻南溪常山道人隐居》
```

```
[汀]洲无浪复无烟，楚客相思益渺然。
汉口夕阳斜渡鸟，洞庭秋水远连天。
孤城背岭寒吹角，独戍临江夜泊船。
贾谊上书忧汉室，长沙谪去古今怜。
        -- 刘长卿 《自夏口至鹦鹉洲夕望岳阳寄源中丞》
```

```
莺啼燕语报新年，马邑龙堆路几千。
家住层城临汉苑，[心]随明月到胡天。
机中锦字论长恨，楼上花枝笑独眠。
为问元戎窦车骑，何时返斾勒燕然。
        -- 刘长卿 《赋得》
```

```
木落雁南度，北风江上寒。
我家襄水上，遥隔楚云端。
乡泪客中尽，孤帆天际看。
迷津欲有问，平海夕漫漫。
        -- 孟浩然 《早寒江上有怀》
```

```
噫吁戏！危乎高哉！蜀道之难难于上青天！蚕丛及鱼凫，开国何茫然。
尔来四万八千岁，不与秦塞通人烟。
西当太白有鸟道，可以横绝峨眉巅。
地崩山摧壮士死，然后天梯石栈相钩连。
上有六龙回日之高标，下有冲波逆折之回川。
黄鹤之飞尚不得过，猿猱欲度愁攀援。
青泥何盘盘，百步九折萦岩峦。
扪参历井仰胁息，以手抚膺坐长叹。
问君西游何时还？畏途巉岩不可攀。
但见悲鸟号古木，雄飞雌从绕林间。
又闻子规啼夜月，愁空山，蜀道之难难于上青天，使人听此凋朱颜。
连峯去天不盈尺，枯松倒挂倚绝壁。
飞湍瀑流争喧豗，砅厓转石万壑雷。
其险也如此，嗟尔远道之人胡为乎来哉！剑阁峥嵘而崔嵬，一夫当关，万夫莫开。
所守或匪亲，化为狼与豺。
朝避猛虎，夕避长蛇。
磨牙吮血，杀人如麻。
锦城虽云乐，不如早还家。
蜀道之难难于上青天，侧身西望长咨嗟。
        -- 李白 《蜀道难》
```

```
野幕敞琼筵，羌戎贺劳旋。
醉和金甲舞，雷鼓动山川。
        -- 卢纶 《和张仆射塞下曲四》
```

```
清川带长薄，车马去闲闲。
流水如有意，暮禽相与还。
荒城临古渡，落日满秋山。
迢递嵩高下，归来且闭关。
        -- 王维 《归嵩山作》
```

```
终南阴岭秀，积雪浮云端。
林表明霁色，城中增暮寒。
        -- 祖咏 《终南望馀雪》
```

```
秦时明月汉时关，万里长征人未还。
但使龙城飞将在，不教胡马度阴山。
        -- 王昌龄 《出塞二首一》
```

```
名花倾国两相欢，常得君王带笑看。
解得春风无限恨，沈香亭北倚阑干。
        -- 李白 《清平调三》
```

```
荒戍落黄叶，浩然离故关。
高风汉阳渡，初日郢门山。
江上几人在，天涯孤櫂还。
何当重相见，尊酒慰离颜。
        -- 温庭筠 《送人东游》
```

```
苏武魂销汉使前，古祠高树两茫然。
云边雁断胡天月，陇上羊归塞草烟。
回日楼台非甲帐，去时冠剑是丁年。
茂陵不见封侯印，空向秋波哭逝川。
        -- 温庭筠 《苏武庙》
```

```
故国三千里，深宫二十年。
一声河满子，双泪落君前。
        -- 张祜 《宫词二首一》
```

```
寂寂花时闭院门，美人相并立琼轩。
含情欲说宫中事，鹦鹉前头不敢言。
        -- 朱庆馀 《宫词》
```

```
天地英雄气，千秋尚凛然。
势分三足鼎，业复五铢钱。
得相能开国，生儿不象贤。
凄凉蜀故妓，来舞魏宫前。
        -- 刘禹锡 《蜀先主庙》
```

```
今夜鄜州月，闺中只独看。
遥怜小儿女，未解忆长安。
香雾云鬟湿，清辉玉臂寒。
何时倚虚幌，双照泪痕干。
        -- 杜甫 《月夜》
```

```
清秋幕府井梧寒，独宿江城蜡炬残。
永夜角声悲自语，中天月色好谁看。
风尘荏苒音书绝，关塞萧条行路难。
已忍伶俜十年事，强移栖息一枝安。
        -- 杜甫 《宿府》
```

```
支离东北风尘际，漂泊西南天地间。
三峡楼台淹日月，五溪衣服共云山。
羯胡事主终无赖，词客衰时且未还。
庾信平生最萧瑟，暮年诗赋动江关。
        -- 杜甫 《咏怀古迹五首一》
```

```
乡心新岁切，天畔独澘然。
老至居人下，春归在客先。
岭猿同旦暮，江柳共风烟。
已似长沙傅，从今又几年。
        -- 宋之问 《新年作》
```

```
秦时明月汉时关，万里征人尚未还。
但愿龙庭神将在，不教胡马渡阴山。
        -- 不详 《杂曲歌辞盖罗缝一》
```

```
名花倾国两相欢，长得君王带笑看。
解释春风无限恨，沈香亭北倚阑干。
        -- 李白 《杂曲歌辞清平调三》
```

```
隠隠飞桥隔野烟，石矶西畔问渔船。
桃花尽日随流水，洞在清溪何处边。
        -- 蔡襄 《度南涧》
```

```
昔岁逢太平，山林二十年。
泉源在庭户，洞壑当门前。
井税有常期，日[晏]犹得眠。
忽然遭世变，数岁亲戎旃。
今来典斯郡，山夷又纷然。
城小贼不屠，人贫伤可怜。
是以陷邻境，此州独见全。
使臣将王命，岂不如贼焉。
今彼徴敛者，迫之如火煎。
谁能绝人命，以作时世贤。
思欲委符节，引竿自刺船。
将家就鱼麦，归老江湖边。
        -- 元结 《贼退示官吏》
```

```
月落乌啼霜满天，江枫渔父对愁眠。
姑苏城外寒山寺，夜半钟声到客船。
        -- 张继 《枫桥夜泊》
```

```
去年花里逢君别，今日花开已一年。
世事茫茫难自料，春愁黯黯独成眠。
身多疾病思田里，邑有流亡愧俸钱。
闻道欲来相问讯，西楼望月几回圆。
        -- 韦应物 《寄李儋元锡》
```

```
怀君属秋夜，散步咏凉天。
山空松子落，幽人应未眠。
        -- 韦应物 《秋夜寄丘二十二员外》
```

```
鸡鸣紫陌曙光寒，莺啭皇州春色阑。
金阙晓钟开万户，玉阶仙仗拥千官。
花迎剑珮星初落，柳拂旌旗露未干。
独有凤皇池上客，阳春一曲和皆难。
        -- 岑参 《奉和中书舍人贾至早朝大明宫》
```

```
故园东望路漫漫，双袖龙钟泪不干。
马上相逢无纸笔，凭君传语报平安。
        -- 岑参 《逢入京使》
```

```
金樽清酒斗十千，玉盘珍羞直万钱。
停杯投箸不能食，拔剑四顾心茫然。
欲渡黄河冰塞川，将登太行雪满山。
闲来垂钓碧溪上，忽复乘舟梦日边。
行路难，行路难，多岐路，今安在。
长风破浪会有时，直挂云帆济沧海。
        -- 李白 《行路难三首一》
```

```
长相思，在长安，络纬秋啼金井阑。
微霜凄凄簟色寒，孤灯不明思欲绝。
卷帷望月空长叹，美人如花隔云端。
上有青冥之长天，下有渌水之波澜。
天长路远魂飞苦，梦魂不到关山难。
长相思，摧心肝。
        -- 李白 《长相思》
```

```
明月出天山，苍茫云海间。
长风几万里，吹度玉门关。
汉下白登道，胡窥青海湾。
由来征战地，不见有人还。
[戍]客望边色，思归多苦颜。
高楼当此夜，叹息未应闲。
        -- 李白 《关山月》
```

```
秦地罗敷女，采桑绿水边。
素手青条上，红妆白日鲜。
蚕饥妾欲去，五马莫留连。
        -- 李白 《子夜吴歌春歌》
```

```
朝辞白帝彩云间，千里江陵一日还。
两岸猿声啼不尽，轻舟已过万重山。
        -- 李白 《早发白帝城》
```

```
江汉曾为客，相逢每醉还。
浮云一别后，流水十年间。
欢笑情如旧，萧疏鬓已斑。
何因北归去，淮上对秋山。
        -- 韦应物 《淮上喜会梁川故人》
```

```
噫吁嚱！危乎高哉！蜀道之难难于上青天！蚕丛及鱼凫，开国何茫然。
尔来四万八千岁，乃与秦塞通人烟。
西当太白有鸟道，可以横绝峨眉巅。
地崩山摧壮士死，然后天梯石栈方钩连。
上有六龙回日之高标，下有冲波逆折之回川。
黄鹤之飞尚不得，猿猱欲度愁攀缘。
青泥何盘盘，百步九折萦岩峦。
扪参历井仰胁息，以手抚膺坐长叹。
问君西游何时还？畏途巉岩不可攀。
但见悲鸟号枯木，雄飞呼雌绕林间。
又闻子规啼夜月，愁空山，蜀道之难难于上青天！使人听此雕朱颜。
连峰去天不盈尺，枯松倒挂倚绝壁。
飞湍瀑流相喧豗，砅崖转石万壑雷。
其崄也若此，嗟尔远道之人胡为乎来哉？剑阁峥嵘而崔嵬，一夫当关，万夫莫开。
所守或匪亲，化为狼与豺。
朝避猛虎，夕避长蛇。
磨牙吮血，杀人如麻。
锦城虽云乐，不如早还家。
蜀道之难难于上青天，侧身西望长咨嗟。
        -- 李白 《相和歌辞蜀道难》
```

```
秦地罗敷女，采桑绿水边。
素手青条上，红妆白日鲜。
蚕饥妾欲去，五马莫留连。
        -- 李白 《相和歌辞子夜四时歌四首春歌》
```

```
长相思，在长安，络纬秋啼金井栏。
微霜凄凄簟色寒，孤灯不明思欲绝。
卷帷望月空长叹，美人如花隔云端。
上有青冥之长天，下有绿水之波澜。
天长路远魂飞苦，梦魂不到关山难。
长相思，摧心肝。
        -- 李白 《杂曲歌辞长相思三首一》
```

```
日色已尽花含烟，月明欲素愁不眠。
赵瑟初停凤凰柱，蜀琴欲奏鸳鸯弦。
此曲有意无人传，愿随春风寄燕然，忆君迢迢隔青天。
昔日横波目，今成流泪泉。
不信妾肠断，归来看取明镜前。
        -- 李白 《杂曲歌辞长相思三首二》
```

```
金尊清酒斗十千，玉盘珍羞直万钱。
停杯投箸不能食，拔剑四顾心茫然。
欲渡黄河冰塞川，将登太行雪暗天。
闲来垂钓坐溪上，忽复乘舟梦日边。
行路难，行路难，多岐路，今安在？长风破浪会有时，直挂云帆济沧海。
        -- 李白 《杂曲歌辞行路难三首一》
```

```
岁岁金河复玉关，朝朝马策与刀环。
三春白雪归青冢，万里黄河遶黑山。
        -- 柳中庸 《征怨》
```

```
莺啼燕语报新年，马邑龙堆路几千。
家住秦城邻汉苑，心随明月到胡天。
机中锦字论长恨，楼上花枝笑独眠。
为问元戎窦车骑，何时反斾勒燕然。
        -- 皇甫冉 《春思》
```

```
黄河远上白云间，一片孤城万仞山。
羌笛何须怨杨柳，春光不度玉门关。
        -- 王之涣 《凉州词二首一》
```

