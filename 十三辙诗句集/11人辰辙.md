# 11. 人辰辙

> en、in、uen(un)、ün

```
西陆蝉声唱，南冠客思侵。
那堪玄鬓影，来对白头吟。
露重飞难进，风多响易沈。
无人信高洁，谁为表予心。
        -- 骆宾王 《在岳咏蝉》
```

```
云母屏风烛影深，长河渐落晓星沈。
常娥应悔偷灵药，碧海青天夜夜心。
        -- 李商隐 《常娥》
```

```
宣室求贤访逐臣，贾生才调更无伦。
可怜夜半虚前席，不问苍生问鬼神。
        -- 李商隐 《贾生》
```

```
灞原风雨定，晚见雁行频。
落叶他乡树，寒灯独夜人。
空园白露滴，孤壁野僧邻。
寄卧郊扉久，何门致此身。
        -- 马戴 《灞上秋居》
```

```
[玄]宗回马杨妃死，云雨虽亡日月新。
终是圣明天子事，景阳宫井又何人。
        -- 郑畋 《马嵬坡》
```

```
晚年唯好静，万事不关心。
自顾无长策，空知返旧林。
松风吹解带，山月照弹琴。
君问穷通理，渔歌入浦深。
        -- 王维 《酬张少府》
```

```
繁华事散逐香尘，流水无情草自春。
日暮东风怨啼鸟，落花犹似堕楼人。
        -- 杜牧 《金谷园》
```

```
誓扫匈奴不顾身，五千貂锦丧胡尘。
可怜无定河边骨，犹是春闺梦里人。
        -- 陈陶 《陇西行四首二》
```

```
静夜四无邻，荒居旧业贫。
雨中黄叶树，灯下白头人。
以我独沈久，愧君相见频。
平生自有分，况是蔡家亲。
        -- 司空曙 《喜外弟卢纶见宿》
```

```
古台摇落后，秋日望乡心。
野寺人来少，云峰水隔深。
夕阳依旧垒，寒磬满空林。
惆怅南朝事，长江独至今。
        -- 刘长卿 《秋日登吴公台上寺远眺寺即陈将吴明彻战场》
```

```
望君烟水阔，挥手泪霑巾。
飞鸟没何处，青山空向人。
长江一帆远，落日五湖春。
谁见汀洲上，相思愁白蘋。
        -- 刘长卿 《饯别王十一南游》
```

```
迢递三巴路，羁危万里身。
乱山残雪夜，孤灯异乡人。
渐与骨肉远，转于奴仆亲。
那堪正飘泊，来日岁华新。
        -- 孟浩然 《岁除夜有怀》
```

```
移舟泊烟渚，日暮客愁新。
野旷天低树，江清月近人。
        -- 孟浩然 《宿建德江》
```

```
人事有代谢，往来成古今。
江山留胜迹，我辈复登临。
水落鱼梁浅，天寒梦泽深。
羊公碑字在，读罢泪沾襟。
        -- 孟浩然 《与诸子登岘山》
```

```
独在异乡为异客，每逢佳节倍思亲。
遥知兄弟登高处，遍插茱萸少一人。
        -- 王维 《九月九日忆山东兄弟》
```

```
渭城朝雨浥轻尘，客舍青青杨柳春。
劝君更尽一杯酒，西出阳关无故人。
        -- 王维 《渭城曲》
```

```
清溪深不测，隐处唯孤云。
松际露微月，清光犹为君。
茅亭宿花影，药院滋苔纹。
余亦谢时去，西山鸾鹤群。
        -- 常建 《宿王昌龄隐居》
```

```
岭外音书绝，经年复历春。
近乡情更怯，不敢问来人。
        -- 李频 《渡汉江》
```

```
迢遰三巴路，羇危万里身。
乱山残雪夜，孤烛异乡春。
渐与骨肉远，转于僮仆亲。
那堪正漂泊，明日岁华新。
        -- 崔涂 《巴山道中除夜书怀》
```

```
虢国夫人承主恩，平明骑马入宫门。
却嫌脂粉污颜色，淡扫蛾眉朝至尊。
        -- 张祜 《集灵台二首二》
```

```
国破山河在，城春草木深。
感时花溅泪，恨别鸟惊心。
烽火连三月，家书抵万金。
白头搔更短，浑欲不胜簪。
        -- 杜甫 《春望》
```

```
此道昔归顺，西郊胡正繁。
至今残破胆，应有未招魂。
近得归京邑，移官岂至尊。
无才日衰老，驻马望千门。
        -- 杜甫 《至德二载甫自京金光门出问道归凤翔乾元初从左拾遗移华州掾与亲故别因出此门有悲往事》
```

```
丞相祠堂何处寻，锦官城外柏森森。
映堦碧草自春色，隔叶黄鹂空好音。
三顾频烦天下计，两朝开济老臣心。
出师未捷身先死，长使英雄泪满襟。
        -- 杜甫 《蜀相》
```

```
他乡复行役，驻马别孤坟。
近泪无干土，低空有断云。
对碁陪谢傅，把剑觅徐君。
唯见林花落，莺啼送客闻。
        -- 杜甫 《别房太尉墓》
```

```
花近高楼伤客心，万方多难此登临。
锦江春色来天地，玉垒浮云变古今。
北极朝廷终不改，西山寇盗莫相侵。
可怜后主还祠庙，日暮聊为梁甫吟。
        -- 杜甫 《登楼》
```

```
群山万壑赴荆门，生长明妃尚有村。
一去紫台连朔漠，独留青冢向黄昏。
画图省识春风面，环佩空归月夜魂。
千载琵琶作胡语，分明怨恨曲中论。
        -- 杜甫 《咏怀古迹五首三》
```

```
歧王宅里寻常见，崔九堂前几度闻。
正是江南好风景，落花时节又逢君。
        -- 杜甫 《江南逢李龟年》
```

```
虢国夫人承主恩，平明上马入宫门。
却嫌脂粉涴颜色，澹埽蛾眉朝至尊。
        -- 杜甫 《虢国夫人》
```

```
岭外音书断，经冬复历春。
近乡情更怯，不敢问来人。
        -- 宋之问 《渡汉江》
```

```
城阙辅三秦，风烟望五津。
与君离别意，同是宦游人。
海内存知己，天涯若比邻。
无为在岐路，儿女共霑巾。
        -- 王勃 《杜少府之任蜀州》
```

```
独有宦游人，偏惊物候新。
云霞出海曙，梅柳渡江春。
淑气催黄鸟，晴光转绿蘋。
忽闻歌古调，归思欲霑巾。
        -- 杜审言 《和晋陵陆丞早春游望》
```

```
三月三日天气新，长安水边多丽人。
态浓意远淑且真，肌理细腻骨肉匀。
绣罗衣裳照暮春，蹙金孔雀银麒麟。
头上何所有，翠微㔩叶垂鬓唇。
背后何所见，珠压腰衱稳称身。
就中云幕椒房亲，赐名大国虢与秦。
紫驼之峰出翠釜，水精之盘行素鳞。
犀箸厌饫久未下，銮刀缕切空纷纶。
黄门飞鞚不动尘，御厨络绎送八珍。
箫鼓哀吟感鬼神，宾从杂遝实要津。
后来鞍马何逡巡，当轩下马入锦茵。
杨花雪落覆白蘋，青鸟飞去衔红巾。
炙手可热势绝伦，慎莫近前丞相嗔。
        -- 杜甫 《丽人行》
```

```
将军魏武之子孙，于今为庶为清门。
英雄割据虽已矣，文彩风流犹尚存。
学书初学卫夫人，但恨无过王右军。
丹青不知老将至，富贵于我如浮云。
开元之中常引见，承恩数上南熏殿。
凌烟功臣少颜色，将军下笔开生面。
良相头上进贤冠，猛将腰间大羽箭。
褒公鄂公毛发动英姿飒爽来酣战。
先帝天马玉花骢，画工如山貌不同。
是日牵来赤墀下，迥立阊阖生长风。
诏谓将军拂绢素，意匠惨淡经营中。
斯须九重真龙出，一洗万古凡马空。
玉花却在御榻上，榻上庭前屹相向。
至尊含笑催赐金，圉人太仆皆惆怅。
弟子韩干早入室，亦能画马穷殊相。
干惟画肉不画骨，忍使骅骝气凋丧。
将军画善盖有神，必逢佳士亦写真。
即今飘泊干戈际，屡貌寻常行路人。
途穷反遭俗眼白，世上未有如公贫。
但看古来盛名下，终日坎𡒄缠其身。
        -- 杜甫 《丹青引赠曹将军霸》
```

```
谓城朝雨浥轻尘，客舍青青柳色春。
劝君更尽一杯酒，西出阳关无故人。
        -- 王维 《杂曲歌辞渭城曲》
```

```
江南有丹橘，经冬犹绿林。
岂伊地气暖，自有岁寒心。
可以荐嘉客，奈何阻重深。
运命唯所遇，循环不可寻。
徒言树桃李，此木岂无阴。
        -- 张九龄 《感遇十二首七》
```

```
二月黄莺飞上林，春城紫禁晓阴阴。
长乐钟声花外尽，龙池柳色雨中深。
阳和不散穷途恨，霄汉长怀捧日新。
献赋十年犹未遇，羞将白发对华簪。
        -- 钱起 《赠阙下裴舍人》
```

```
独有宦游人，偏惊物候新。
云霞出海曙，梅柳渡江春。
淑气催黄鸟，晴光照绿蘋。
忽闻歌苦调，归思欲霑巾。
        -- 韦应物 《和晋陵陆丞早春游望》
```

```
轮台城头夜吹角，轮台城北旄头落。
羽书昨夜过渠黎，单于已在金山西。
戍楼西望烟尘黑，汉兵屯在轮台北。
上将拥旄西出征，平明吹笛大军行。
四边伐鼓雪海涌，三军大呼阴山动。
虏塞兵气连云屯，战场白骨缠草根。
剑河风急雪片阔，沙口石冻马蹄脱。
亚相勤王甘苦辛，誓将报主静边尘。
古来青史谁不见，今见功名胜古人。
        -- 岑参 《轮台歌奉送封大夫出师西征》
```

```
吾爱孟夫子，风流天下闻。
红颜弃轩冕，白首卧松云。
醉月频中圣，迷花不事君。
高山安可仰，徒此揖清芬。
        -- 李白 《赠孟浩然》
```

```
牛渚西江夜，青天无片云。
登舟望秋月，空忆谢将军。
余亦能高咏，斯人不可闻。
明朝挂帆席，枫叶落纷纷。
        -- 李白 《夜泊牛渚怀古》
```

```
花间一壶酒，独酌无相亲。
举杯邀明月，对影成三人。
月既不解饮，影徒随我身。
暂伴月将影，行乐须及春。
我歌月裴回，我舞影零乱。
醒时同交欢，醉后各分散。
永结无情游，相期邈云汉。
        -- 李白 《月下独酌四首一》
```

```
三月三日天气新，长安水边多丽人。
态浓意远淑且真，肌理细腻骨肉匀。
绣罗衣裳照暮春，蹙金孔雀银麒麟。
头上何所有？翠微㔩叶垂鬓唇。
背后何所见？珠压腰衱稳称身。
就中云幕椒房亲，赐名大国虢与秦。
紫駞之峯出翠釜，水晶之盘行素鳞。
犀箸厌饫久未下，鸾刀缕切空纷纶。
黄门飞鞚不动尘，御厨丝络送八珍。
箫鼓哀吟感鬼神，宾从杂遝实要津。
后来鞍马何逡巡，当轩下马入锦茵。
杨花雪落覆白蘋，青鸟飞去衔红巾。
炙手可热势绝伦，慎莫近前丞相嗔。
        -- 杜甫 《杂曲歌辞丽人行》
```

```
纱窗日落渐黄昏，金屋无人见泪痕。
寂寞空庭春欲晚，梨花满地不开门。
        -- 刘方平 《春怨》
```

