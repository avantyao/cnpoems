# 03. 乜斜辙

> ê、ie、üe

```
北山白云里，隐者自怡悦。
相望试登高，心飞逐鸟灭。
愁因薄暮起，兴是清秋发。
时见归村人，沙行渡头歇。
天边树若荠，江畔舟如月。
何当载酒来，共醉重阳节。
        -- 孟浩然 《秋登兰山寄张五》
```

```
千山鸟飞绝，万迳人踪灭。
孤舟蓑笠翁，独钓寒江雪。
        -- 柳宗元 《江雪》
```

```
兰叶春葳蕤，桂华秋皎洁。
欣欣此生意，自尔为佳节。
谁知林栖者，闻风坐相悦。
草木有本心，何求美人折。
        -- 张九龄 《感遇十二首一》
```

```
有耳莫洗颍川水，有口莫食首阳蕨。☚
含光混世贵无名，何用孤高比云月。☚
吾观自古贤达人，功成不退皆殒身。
子胥既弃吴江上，屈原终投湘水滨。
陆机雄才岂自保，李斯税驾苦不早。
华亭鹤唳讵可闻，上蔡苍鹰何足道。
君不见，
吴中张翰称达生，秋风忽忆江东行。
且乐生前一杯酒，何须身后千载名。
        -- 李白 《行路难三首三》(一作 《杂曲歌辞行路难三首三》)
```


