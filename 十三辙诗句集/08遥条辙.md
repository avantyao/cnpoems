# 08. 遥条辙

> ao、iao

```
为有云屏无限娇，凤城寒尽怕春宵。
无端嫁得金龟婿，辜负香衾事早朝。
        -- 李商隐 《为有》
```

```
折戟沈沙铁未销，自将磨洗认前朝。
东风不与周郎便，铜雀春深锁二乔。
        -- 李商隐 《赤壁》
```

```
北斗七星高，哥舒夜带刀。
至今窥牧马，不敢过临洮。
        -- 西鄙人 《哥舒歌》
```

```
纤云四卷天无河，清风吹空月舒波。
沙平水息声影绝，一杯相属君当歌。
君歌声酸辞且苦，不能听终泪如雨。
洞庭连天九疑高，蛟龙出没猩鼯号。
十生九死到官所，幽居默默如藏逃。
下床畏蛇食畏药，海气湿蛰熏腥臊。
昨者州前捶大鼓，嗣皇继圣登夔皋。
赦书一日行万里，罪从大辟皆除死。
迁者追回流者还，涤瑕荡垢清朝班。
州家申名使家抑，坎轲祗得移荆蛮。
判司卑官不堪说，未免捶楚尘埃间。
同时辈流多上道，天路幽险难追攀。
君歌且休听我歌，我歌今与君殊科。
        -- 韩愈 《八月十五夜赠张功曹》
```

```
折戟沈沙铁未销，自将磨洗认前朝。
东风不与周郎便，铜雀春深鏁二乔。
        -- 杜牧 《赤壁》
```

```
红叶晚萧萧，长亭酒一瓢。
残云归太华，疏雨过中条。
树色随山迥，河声入海遥。
帝乡明日到，犹自梦渔樵。
        -- 许浑 《秋日赴阙题潼关驿楼》
```

```
春眠不觉晓，处处闻啼鸟。
夜来风雨声，花落知多少。
        -- 孟浩然 《春晓》
```

```
月黑雁飞高，单于夜遁逃。
欲将轻骑逐，大雪满弓刀。
        -- 卢纶 《和张仆射塞下曲三》
```

```
独坐幽篁里，弹琴复长啸。
深林人不知，明月来相照。
        -- 王维 《辋川集竹里馆》
```

```
蝉鸣空桑林，八月萧关道。
出塞入塞寒，处处黄芦草。
从来幽幷客，皆共尘沙老。
莫学游侠儿，矜夸紫骝好。
        -- 王昌龄 《塞下曲四首一》
```

```
饮马渡秋水，水寒风似刀。
平沙日未没，黯黯见临洮。
昔日长城战，咸言意气高。
黄尘足今古，白骨乱蓬蒿。
        -- 王昌龄 《塞下曲四首二》
```

```
昨夜风开露井桃，未央前殿月轮高。
平阳歌舞新承宠，帘外春寒赐锦袍。
        -- 王昌龄 《春宫曲》
```

```
西山白雪三奇戍，南浦清江万里桥。
海内风尘诸弟隔，天涯涕泪一身遥。
唯将迟暮供多病，未有涓埃荅圣朝。
跨马出郊时极目，不堪人事日萧条。
        -- 杜甫 《野望》
```

```
岁暮阴阳催短景，天涯霜雪霁寒宵。
五更鼓角声悲壮，三峡星河影动摇。
野哭几家闻战伐，夷歌数处起渔樵。
卧龙跃马终黄土，人事依依漫寂寥。
        -- 杜甫 《阁夜》
```

```
诸葛大名垂宇宙，宗臣遗像肃清高。
三分割据纡筹策，万古云霄一羽毛。
伯仲之间见伊吕，指挥若定失萧曹。
福移汉祚难恢复，志决身歼军务劳。
        -- 杜甫 《咏怀古迹五首五》
```

```
岱宗夫如何，齐鲁青未了。
造化锺神秀，阴阳割昏晓。
荡胸生曾云，决眦入归鸟。
会当凌绝顶，一览众山小。
        -- 杜甫 《望岳》
```

```
车辚辚，马萧萧，行人弓箭各在腰。
耶娘妻子走相送，尘埃不见咸阳桥。
牵衣顿足阑道哭，哭声直上干云霄。
道傍过者问行人，行人但云点行频。
或从十五北防河，便至四十西营田。
去时里正与裹头，归来头白还戍边。
边亭流血成海水，武皇开边意未已。
君不闻汉家山东二百州，千村万落生荆杞。
纵有健妇把锄犂，禾生陇亩无东西。
况复秦兵耐苦战，被驱不异犬与鸡。
长者虽有问，役夫敢申恨。
且如今年冬，未休关西卒。
县官急索租，租税从何出？信知生男恶，反是生女好。
生女犹是嫁比邻，生男埋没随百草。
君不见青海头，古来白骨无人收。
新鬼烦冤旧鬼哭，天阴雨湿声啾啾。
        -- 杜甫 《兵车行》
```

```
月黑雁飞高，单于夜遁逃。
欲将轻骑逐，大雪满弓刀。
        -- 钱起 《和张仆射塞下曲》
```

```
石鱼湖，似洞庭，夏水欲满君山青。
山为樽，水为沼，酒徒历历坐洲岛。
长风连日作大浪，不能废人运酒舫。
我持长瓢坐巴丘，酌饮四坐以散愁。
        -- 元结 《石鱼湖上醉歌》
```

```
明朝驿使发，一夜絮征袍。
素手抽针冷，那堪把剪刀。
裁缝寄远道，几日到临洮。
        -- 李白 《子夜吴歌冬歌》
```

```
明朝驿使发，一夜絮征袍。
素手抽针冷，那堪把剪刀。
裁缝寄远道，几日到临洮。
        -- 李白 《相和歌辞子夜四时歌四首冬歌》
```

```
有耳莫洗颍川水，有口莫食首阳蕨。
含光混世贵无名，何用孤高比云月。
吾观自古贤达人，功成不退皆殒身。
子胥既弃吴江上，屈原终投湘水滨。
陆机雄才岂自保，李斯税驾苦不早。☚
华亭鹤唳讵可闻，上蔡苍鹰何足道。☚
君不见，
吴中张翰称达生，秋风忽忆江东行。
且乐生前一杯酒，何须身后千载名。
        -- 李白 《行路难三首三》(一作 《杂曲歌辞行路难三首三》)
```
