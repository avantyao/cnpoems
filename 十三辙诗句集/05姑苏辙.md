# 05. 姑苏辙

> u

```
嵩云秦树久离居，双鲤迢迢一纸书。
休问梁园旧宾客，茂陵秋雨病相如。
        -- 李商隐 《寄令狐郎中》
```

```
猿鸟犹疑畏简书，风云常为护储胥。
徒令上将挥神笔，终见降王走传车。
管乐有才终不忝，关张无命欲何如。
他年锦里经祠庙，梁父吟成恨有馀。
        -- 李商隐 《筹笔驿》
```

```
洞房昨夜停红烛，待晓堂前拜舅姑。
[妆]罢低声问夫婿，画眉深浅入时无。
        -- 朱庆馀 《近试上张籍水部》
```

```
娉娉袅袅十三馀，豆蔻梢头二月初。
春风十里扬州路，卷上珠帘总不如。
        -- 杜牧 《赠别二首一》
```

```
孤云将野鹤，岂向人间住。
莫买沃洲山，时人已知处。
        -- 刘长卿 《送方外上人》
```

```
山寺钟鸣昼已昏，渔梁渡头争渡喧。
人随沙路向江村，余亦乘舟归鹿门。
鹿门月照开烟树，忽到庞公栖隐处。
岩扉松径长寂寥，惟有幽人夜来去。
        -- 孟浩然 《夜归鹿门山歌》
```

```
北阙休上书，南山归敝庐。
不才明主弃，多病故人疏。
白发催年老，青阳逼岁除。
永怀愁不寐，松月夜窗虚。
        -- 孟浩然 《岁暮归南山》
```

```
鹫翎金仆姑，燕尾绣蝥弧。
独立扬新令，千营共一呼。
        -- 卢纶 《和张仆射塞下曲一》
```

```
太乙近天都，连山接海隅。
白云回望合，青霭入看无。
分野中峰变，阴晴众壑殊。
欲投人处宿，隔水问樵夫。
        -- 王维 《终南山》
```

```
南山截竹为觱篥，此乐本自龟兹出。
流传汉地曲转奇，凉州胡人为我吹。
傍邻闻者多叹息，远客思乡皆泪垂。
世人解听不解赏，长飙风中自来往。
枯桑老柏寒飕飗，九雏鸣凤乱啾啾。
龙吟虎啸一时发，万籁百泉相与秋。
忽然更作渔阳掺，黄云萧条白日暗。
变调如闻杨柳春，上林繁花照眼新。
岁夜高堂列明烛，美酒一杯声一曲。
        -- 李颀 《听安万善吹觱篥歌》
```

```
高卧南斋时，开帷月初吐。
清辉淡水木，演漾在窗户。
苒苒几盈虚，澄澄变今古。
美人清江畔，是夜越吟苦。
千里其如何，微风吹兰杜。
        -- 王昌龄 《同从弟销南斋玩月忆山阴崔少府》
```

```
寒雨连天夜入湖，平明送客楚山孤。
洛阳亲友如相问，一片冰心在玉壶。
        -- 王昌龄 《芙蓉楼送辛渐二首一》
```

```
绿螘新醅酒，红泥小火垆。
晚来天欲雪，能饮一杯无。
        -- 白居易 《问刘十九》
```

```
松下问童子，言师采药去。
只在此山中，云深不知处。
        -- 贾岛 《寻隐者不遇》
```

```
汲井漱寒齿，清心拂尘服。
闲持贝叶书，步出东斋读。
真源了无取，妄迹世所逐。
遗言冀可冥，缮性何由熟。
道人庭宇静，苔色连深竹。
日出雾露馀，青松如膏沐。
澹然离言说，悟悦心自足。
        -- 柳宗元 《晨诣超师院读禅经》
```

```
渔翁夜傍西岩宿，晓汲清湘燃楚竹。
烟销日出不见人，[欸]乃一声山水绿。
回看天际下中流，岩上无心云相逐。
        -- 柳宗元 《渔翁》
```

```
功盖三分国，名高八阵图。
江流石不转，遗恨失吞吴。
        -- 杜甫 《八阵图》
```

```
嗟君此别意何如，驻马衔杯问谪居。
巫峡啼猿数行泪，衡阳归雁几封书。
青枫江上秋天远，白帝城边古木疏。
圣代即今多雨露，暂时分手莫踌躇。
        -- 高适 《送李少府贬峡中王少府贬长沙》
```

```
长安城头头白乌，夜飞延秋门上呼。
又向人家啄大屋，屋底达官走避胡。
金鞭断折九马死，骨肉不待同驰驱。
腰下实玦青珊瑚，可怜王孙泣路隅。
问之不肯道姓名，但道困苦乞为奴。
已经百日窜荆棘，身上无有完肌肤。
高帝子孙尽隆准，龙种自与常人殊。
豺狼在邑龙在野，王孙善保千金躯。
不敢长语临交衢，且为王孙立斯须。
昨夜东风吹血腥，东来橐驼满旧都。
朔方健儿好身手，昔何勇锐今何愚。
窃闻天子已传位，贤德北服南单于。
花门剺面请雪耻，慎勿出口他人狙。
哀哉王孙慎勿疏，五陵佳气无时无。
        -- 杜甫 《哀王孙》
```

```
绝代有佳人，幽居在空谷。
自云良家子，零落依草木。
关中昔丧败，兄弟遭杀戮。
官高何足论，不得收骨肉。
世情恶衰歇，万事随转烛。
夫婿轻薄儿，新人已如玉。
合昏尚知时，鸳鸯不独宿。
但见新人笑，那闻旧人哭。
在山泉水清，出山泉水浊。
侍婢卖珠回，牵萝补茅屋。
摘花不插发，采柏动盈匊。
天寒翠袖薄，日暮倚修竹。
        -- 杜甫 《佳人》
```

```
孤鸿海上来，池潢不敢顾。
侧见双翠鸟，巢在三珠树。
矫矫珍木巅，得无金丸惧。
美服患人指，高明逼神恶。
今我游冥冥，弋者何所慕。
        -- 张九龄 《感遇十二首四》
```

```
吏舍跼终年，出郊旷清曙。
杨柳散和风，青山澹吾虑。
依丛适自憩，缘涧还复去。
微雨霭芳原，春鸠鸣何处？乐幽心屡止，遵事迹犹遽。
终罢斯结庐，慕陶真可庶。
        -- 韦应物 《东郊》
```

```
北风卷地白草折，胡天八月即飞雪。
忽然一夜春风来，千树万树梨花开。
散入珠帘湿罗幕，狐裘不煖锦衾薄。
将军角弓不得控，都护铁衣冷难着。
瀚海阑干百丈冰，愁云黪淡万里凝。
中军置酒饮归客，胡琴琵琶与羌笛。
纷纷暮雪下辕门，风掣红旗冻不翻。
轮台东门送君去，去时雪满天山路。
山回路转不见君，雪上空留马行处。
        -- 岑参 《白雪歌送武判官归京》
```

```
松下问童子，言师采药去。
只在此山中，云深不知处。
        -- 孙革 《访羊尊师》
```

```
客从东方来，衣上灞陵雨。
问客何为来，采山因买斧。
冥冥花正开，飏飏燕新乳。
昨别今已春，鬓丝生几缕。
        -- 韦应物 《长安遇冯著》
```

```
凄凄去亲爱，泛泛入烟雾。
归棹洛阳人，残钟广陵树。
今朝此为别，何处还相遇。
世事波上舟，沿洄安得住。
        -- 韦应物 《初发扬子寄元大校书》
```

